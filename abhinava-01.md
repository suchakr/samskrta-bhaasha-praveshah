## चतुर्थः पाठः । मम पुस्तकम्‌ ।

    एतद्‌ मम पुस्तकस्‌ | एतद्‌ मम पत्रम्‌ । एवा मम लेखनी । एतद्‌ पुस्तकम्‌ अहं पठामि । अस्मिन्‌ पत्रे लेखन्या अहं लिखामि ।

    एतद्‌ तव पुस्तकम्‌ | एतद्‌ तव पत्रम्‌ | एषा तव लेखनी । एतद्‌ पुस्तकं त्वं पठसि । एतस्मिन्‌ पत्रे लेखन्या त्वं लिखसि ।

    इदम्‌ अस्य पुस्तकम्‌ । इदम्‌ अस्य पत्रम । इयम्‌ अस्य लेखनी । अयं बालः इदं पुस्तक पठति । अस्मिन्‌ पत्रे लेखन्या अयं लिखति ।

    रम्यम् एतद्‌ पुस्तकम्‌। रम्याणि एतानि सर्वाणि पुस्तकानि | अहो सोन्दर्यम्‌ एतस्य चित्रस्य । अस्मिन्‌ पुस्तके बहूनि रम्याणि चित्राणि सन्ति |

    एतानि अहं पश्यामि । एतानि चित्राणि चित्तम आह्लादयन्ति ।

    मनोहरा मधुरा च संस्कृता भाषा | एषा एव अस्माकं पूर्वजानाम्‌ आर्याणां सुलभा शोभना च वाणी ।

    अहो परमं मम भाग्यम्‌ | संस्कृतस्य पठनं मम प्रीतये भवति ।

---

    पत्रम्‌ । लेखनी । चित्रम्‌। चित्तम्‌ । भाग्यम्‌ । वाणी । रम्यम्‌ । मनोहरा । मधुरा । सुलभा | शोभना | परमम्‌ । पठति । भवति । आह्लादयति । विभूषयति ।

---

### प्रश्नाः

    कस्य इदं पुस्तकम्‌
    इदं मम पुस्तकम्

    कस्य एषा लेखनी  
    एषा तव लेखनी

    किं पठामि अहम्‌   
    पुस्तकं पठसि त्वं

    कुत्र लिखसि त्वम्‌ 
    अहं पत्रे लिखामि

    कथं लिखति अयम्‌    
    अयं लेखन्या लिखति

    कीदृशं तव पुस्तकम्  
    मम पुस्तकं रम्यम् 

    किम्‌ अस्ति अस्मिन पुस्तके  
    अस्मिन् पुस्तके बहूनि रम्याणि चित्राणि सन्ति

    कीदृशानि एतानि चित्राणि   
    एतानि चित्राणि रम्याणि

    केषाम्‌ एषा संस्कृतभाषा   
    एषा संस्कृता भाषा अस्माकं पूर्वजानाम् आर्याणां 

---

### लेखनम्‌ 

    अस्मिन् पत्रे लेखन्या अयं लिखाति ।

    अस्माकं पूरवजानां आर्याणां एषा संस्कृतभाषा

    एतानि चरत्राणि मम चित्तम् आह्लादयन्ति ।

### व्यायामः

    दक्षिणं भुजम् उद्धरामि । वामं भुजम् उद्धरामि । अभौ भुजौ उद्धरामि । 

### पठनम्‌

    केयूरा न विभूषयन्ति पुरुषं हारा न चंद्रोज्ज्वला  
    न स्नानं न वीलेपनं न कुसुमं, नलङ्कृता मुर्तजाः ।
    वाण्येका समलङ्करिति  पुरुषमं या संस्कृता धार्यते 
    क्षीयन्ते  खलु भूषणानि सततं वाग्भूषणं भूषणं ॥ १ ॥

    येषां विद्या न तपो न दानं ज्ञानं न शीलं न गुणो न धर्मः ।
    ते मृत्युलोक भुवी भारभूता मनुष्यरूपेण मृगाश्चरन्ति ॥ २ ॥

### वाक्यरचना

क्रमशः वाक्यानि रचयत ।

हस्तेन-नेत्रेण-पादाभ्याम्- | श्वसिति-धावसि-पिबामि-
कर्णेन-नासिकया-मुखेन  | पश्यसि-लिखामि-शृणोमि

    हस्तेन लिखामि अहम् ।
    नेत्रेण पश्यसि त्वम् । 
    पादाभ्याम् धावासि त्वं वेगेन । 
    नासिकया श्वसिति इयं बालिका । 
    कर्णेन शृणोमि अहं । 
    मुखेन पिबामि जलं अहम्  ।



## षष्ठः पाठः - उद्यानं क्रीडाङ्गणं च

शालागृहस्य पुरतः एतद् उद्यानम् । एतद् अतीव आह्लादकं भवति । बहवः वृक्षाः अत्र रोहन्ति। तान्‌ मालाकारः प्रतिदिनं जलेन सिञ्चति । केचित्‌ वृक्षाः लघवः । अन्ये च तुङ्गाः सन्ति । लताः अपि अत्र रोहन्ति । अस्मिन्‌ स्थाने बहूनि कुसुमानि सन्ति । तेषां कानिचित्‌ रक्तानि, कतिपयानि श्वेतानि, कानिचित्‌ पीतानि, कतिचित्‌ नीलानि, अन्यानि च चित्रितानि वर्तन्ते । अहो सौन्‍दर्यं पुष्पाणाम्‌ । तेषां गन्धः अपि अतीव मधुरः | रम्यम्‌ एतद्‌ स्थलम् । अत्र सन्ध्याकाले गरुवः छात्राः च विश्रान्तिसुखम्‌ अनुभवन्ति ।

शालाग्रहस्य पश्चिमतः एतद्‌ अस्माकं क्रीडाङ्गणम् । अत्र वयं सन्ध्याकाले कन्दुकेन क्रीडामः । एतद् क्रीडाङ्गणं विशालं वर्तते | सर्वे कुमाराः अत्र धावनं खेलनम्‌ उत्पतनम्‌ इत्यादिभिः प्रकारैः व्यायामं कुर्वन्ति | तेन तेषाम्‌ आयुः आरोग्यं च वर्धेते | गुरवः अपि क्रीडन्ति अस्माभिः सह । अहो धन्यम् अस्माकं छात्रकुलम्‌ । गुरूणां समागमेन एषा विद्यार्थिदशा सर्वेषां कल्याणाय भवति।


    उद्यानम्‌ । वृक्षाः । लता । कुसुमम् । मालाकारः । क्रीडाङ्गणम्‌ । कन्दुकः । आयुः । छात्रकुलम्‌ । समागमः । आह्लादकं । लधुः । तुङ्गः । विशालम्‌ । धन्यम्‌ । रोहति । सिञ्चति । वर्तते । वर्धते । क्रीडति


### प्रश्नाः

    किं अत्र रोहति
    वृक्षाः लताः कुसुमानि च रोहन्ति

    कुत्र वर्तते उद्यानम्‌
    उद्यानम्‌ शालागृहस्य पुरतः वर्तते

    किम् अस्ति अस्मिन् उद्याने
    अस्मिन् उद्याने बहवः वृक्षाः बहवः लताः बहूनि कुसुमानि च सन्ति

    कति वृक्षाः अत्र सन्ति
    बहवः वृक्षाः अत्र सन्ति

    क: एतान्‌ वृक्षान्‌ सिञ्चत्
    मालाकारः एतान्‌ वृक्षान्‌ प्रतिदिनं जलेन सिञ्चति

    कीदृशाः वर्णाः कुसुमानाम्‌
    कानिचित् रक्तानि कतिपयानि शवेतानि कानिचित् पीतानि कतिचित् नालानि अन्ये च चित्रितानि वर्तन्ते

    कीदृशः गन्धः कुसुमानाम्‌
    तेषां गन्धः अपि अतीव मधुरः

    कु्त्र वर्तते क्रीडाङ्गणम्‌
    शालागृहस्य पश्चिमतः वर्तते क्रीडाङ्गणम्‌

    कथं खेलन्ति कुमाराः तत्र
    सर्वे कुमाराः सन्ध्याकाले कन्दुकेन क्रीडन्ति ।
    छात्राः विविधैः प्रकारैः व्यायामं कुर्वन्ति च

### लेखनम्

    अस्मिन् उद्याने गुरवः छात्राः च विश्रान्तिसुखम्‌ अनुभवन्ति ।
    क्रीडाङ्गणे सर्वे कुमाराः विविधैः प्रकारैः व्यायामं क्रीडन्ति ।

### व्याायमः

    ( भुजप्रसारणम्‌ ) परतः । पार्शवतः । ऊर्ध्वम् । पश्चिमतः ।

### पठनम्‌

    उद्यानमेतद्वहु शोभतेऽत्र । विभान्ति वृक्षाः फलपुष्पभारैः ॥ 
    गन्धं च तेषां पवनी विभर्ति | तेनैव चित्तं मम तोषमेति ॥ १॥ 

    वर्णाो विचित्रः कुसुमस्य रम्यः । श्वेतश्च नीलो हरितश्च पीतः ॥
    छाया घना बृक्षफलं च रम्यम्‌ | तेनैव चित्तं मम तोषमेति ॥ २॥

    क्रीडाङ्गणं मे विततं सुशोभि। दूर्वाङ्कुरैर्व्याप्तमिदं विचित्रम्‌॥
    किमीर्वर्णं खलु वस्त्रमेतद्‌ । शालागृहं भूषयतीति मन्‍ये ॥ ३ ॥

    खेलन्ति बाला दिनशेषभागे। क्रीडाङ्गणेऽस्मिन् विविधेैर्विलासैः ॥ पुष्यन्ति गात्राणि ततश्च तेषां | परं विनीतत्वमतो लभन्ते ॥ ४ ॥

### स्थलनिर्देशः

    आसनम्-कन्दुकः-पुष्पाणि-चित्रम्-रज्जुः-लताः-द्वारम्-वृक्षाः-क्रीडा-चक्रम् । ( कुत्र वर्तन्ते एते पदार्थाः ) अद्याने ॥ पाठशालायाम् ॥ क्रीडाङ्गणे ॥ 

    आसानम् पाठशालायाम्  वर्तते । 
    कन्दुकः क्रीडाङ्गणे वर्तते । 
    पुष्पाणि उद्याने  वर्तन्ते  । 
    चित्रम् पाठशालायां वर्तते । 
    रज्जुः क्रीडाङ्गणे वर्तते । 
    लताः उद्याने वर्तन्ते । 
    द्वारम् शालागृहस्य पुरतः । 
    वृक्षाः उद्याने । 
    क्रीडा चक्रम् क्रीदाङ्गणे ।


## अधष्टमः पाठः - आश्रमस्थाः जनाः ।

अहो पुण्यम्‌ अस्य ऋषेः दर्शनम्‌। अस्य आश्रमस्य अयम्‌ अधिपतिः । शुद्धम अस्य आचरणं प्रशान्ता च मूर्तिः। विद्यायाः निधिः एवं अयं वर्तते। सनन्‍तोषः एवं अस्य परं धनम्‌। ईशमभक्तेः अनुष्ठानम्‌ एवं अस्य उद्योगः । एषः ऋषिः एतस्मिन्‌ आश्रमे वसति । तेन सर्वम् एतद्‌ स्थलं पवित्रम्‌ भवति ।

अयं मुनिः शिष्यान्‌ वेदान्‌ अध्यापयति । सर्वा च सा वेदविद्या अस्य जिह्लाग्रे वर्तते । एनं छात्रा: अनुपठन्ति । तेषां पठनं शुकाः शृण्वन्ति अनुवदन्ति च। अनन्तरं मुनिः कुमारैः सह क्षेत्रं गच्छति तत्र हलेन भूमिं कृषति बीजानि च वपति ।

बलीवर्दाः हलं कर्षन्ति | तान्‌ कुमाराः कशाभिः ताडयन्ति ।

एतस्मिन्‌ एवं आश्रमे अयं कुमारः वसति । अयं मुनिः अस्य पिता । अस्य बालस्य माता भ्राता भगिनी च अत्र एवं सर्वे वसन्ति ।

एतेषाम्‌ एतद्‌ ग्रहम्‌ । अहो पावनम्‌ एतद् ग्रहं भाग्यशालि च कुलम्‌ ।

---

अधिपतिः: । निधि: । कशा । शुकः । क्षेत्रम् । बलीवर्द: । हलम्‌ । प्रशान्ता । झुद्धमू । पावनम्‌ । भाग्यशालि । कृषति । वपति । ताडयति । अनुपठति ।

---


## नवमः पाठः - सूर्यः ।

सूर्यः प्रभाते उदेति । आरक्तम्‌ अस्य बिम्ब॑ कोमलः च प्रकाशः। सूर्योदये निशायाः अन्धकारः नश्यति सर्वा च सृष्टिः प्रबुद्धा भवति । सूर्यस्य प्रकाशं दृष्ट्वा खगाः गायन्ति । वृक्षाः लताः च तदा विकिरन्ति कुसुमानि । कमलानि विकसन्ति सुगन्धं च तेषां पवनः हरति सर्वासु दिशासु। ननु एतद्‌ एव सू्र्यस्य स्वागतम्‌ ्

अहं प्रभाते उत्तिष्ठामि मुखमार्जेनं स्नानं च करोमि | दुग्धं पीत्वा अहं पाठान्‌ पठामि। पूर्वाह्णे भोजन कृत्वा अहं पाठशालां गच्छामि । मध्याह्णे सूर्यस्थ प्रकाशः चण्डः भवति पुनः च॑ सन्ध्याकाले कोमलः। सन्ध्याकाले कंचित्‌ कालम्‌ अहं क्रीडामि अनन्तरं च ग्रहम्‌ आगच्छामि | तदा सूर्यः अस्तं गच्छति अचिराद् च रात्रिः भवति। रात्रो सर्वत्र अन्धकारः वर्तते । तदा अहं स्वपिमि अनुभवामि च ईशकृपया विश्रान्तिसुखम्‌ ।

उदये सविता रक्तः रक्तश्चास्तमने तथा ॥
सम्पत्तौ च विपत्तौ च महतामेकरूपता ॥ १ ॥
क्षालयन्तमभितो भुवनानि | छालयन्तमभितः कमलानि ॥
पालयन्तमथ कोककुलानि । ज्योतिषां पतिमहं महयामि ॥ २॥

---

बिम्बम्‌ । निशा । पवनः । स्वागतम्‌ । सविता। प्रबुद्धा । चण्ड:। कोमल: । प्रस्फुटम्‌ । विकिरति । विकसति । हरति । महयति ( पूजयति) । लालयति ।

---

### प्रश्नाः
    कः प्रभाते उदेति ?
    सूर्यः प्रभाते उदेति ।

    कीदृशम्‌ अस्य बिम्बं तदा ?
    आरक्तम्‌ अस्य बिम्बं कोमलः च प्रकाशः। 

    किं कु्र्वन्ति खगाः प्रभाते ?
    खगाः गायन्ति प्रभाते ।

    किं कुर्वन्ति वृक्षाः प्रभाते ?
    वृक्षाः च विकिरन्ति प्रभाते कुसुमानि ।

    किं करोति पवनः प्रभाते ?
    पवनः कुसुमानां सुगन्धं हरति प्रभातेि सर्वासु दिशासु ।

    के सूर्यस्य स्वागतं कुर्वन्ति ?
    खगाः वृक्षाः लताः च सूर्यस्य स्वागतं कुर्वन्ति ।
    
    किं करोषि त्वं प्रातःकाले ?
    अहं प्रातःकाले स्वपिमि । बाल्यकाले उत्तिष्ठामि मुखमार्जेनं स्नानं च करोमि ।
    अहं प्रभाते अत्थाय वाट्सापं दृष्ट्वा वार्तां शृत्वा सूर्यं वन्दित्वा स्नानामि ।

    कदा त्वं पाठशालां गच्छसि ?
    पूर्वाह्णे भोजनं कृत्वा पाठशालां गच्छामि ।

    कीदृशः सूर्यस्य प्रकाशः मध्याह्णे ?
    सूर्यस्थ प्रकाशः चण्डः भवति पुनः च सन्ध्याकाले कोमलः।

    कदा अस्तं गच्छति सूर्यः ?
    सायंकाले सूर्यः अस्तं गच्छति ।

### वाक्यपूरणम्‌

( १ ) श्रभाते सूर्यस्य बिम्ब॑ 7 प्रकाश: च 7 ।

( २ ) सूर्योदये अन्धकारः ।

( ३ ) सूयेस्य बिम्बं दृष्ठी- गाने -॥

(४ ) प्रभता । च च कुसुसानि विकिरन्ति

(५ ) प्रभाते पवनः 77 गन्ध दिशासु ।

( ६ ) सूर्यस्य स्वागतं खगाः एच गानेन च कुवेन्ति ।

(७ ) अहं 7 उत्तिष्ठामि करोमि दुग्धं 

## पठनम

चण्डभाजुरुदये बहुरक्तः । स्वर्णणोल इब भाति सुतप्तः ॥ बिंबमस्य च तदा खुविशालम्‌ । कोमलाश्व किरणा विलसन्ति ॥ १॥

वर्णयन्ति विहगा रविदेवम्‌ । कूजनेः सुमधुरैरुदयेउस्य ॥ पूजयन्ति तरवो रविराजम्‌। प्रस्फुटेश्व कुसुम: प्रभवन्‍्तम्‌ ॥ २॥


## दशमः पाठः - चन्द्र: ।

चन्द्रः रात्रौ उदेति | चन्द्रस्य प्रकाशः शीतलः वर्तते | सूर्यस्य प्रकाशः स्वकीयः अतः एव चण्डः | चन्द्रस्य प्रकाशः परकीयः अतः एवं शीतलः। अयं सूर्यात् प्रकाशं लभते। चन्द्रः परिभ्रमति पृथिवीं परितः । एकेन मासेन पूर्णा भवति अस्य प्रदक्षिणा ।

ज्योत्स्ना नाम चन्द्रस्य प्रकाशः । चन्द्रिका इति अपि अस्याः नामान्तरम्‌ । ज्योत्स्नया प्रकाशिता निशा आह्लादयति जनानां चित्तम्‌। ज्योत्स्नया प्रकाशितं भूतलं शुश्भ्रवस्त्रेण आच्छादितम्‌ इव विभाति । ज्योत्स्नया प्रकाशितः जलप्रवाहः रौप्यमयः इव विभाति । अहो प्रसन्नता ज्योत्स्नायाः ।

पूर्णिमायां चन्द्रस्य बिम्बं पूर्णं वर्तुलं च वर्तते। ततः क्रमेण तद् क्षीयते | अष्टम्यां तिथौ तस्य आकारः अर्धतवर्तुलः भवति । अहो मनोहर तस्य सौभाग्यम्‌ । चन्द्रस्य कलां मस्तके वहति भगवान्‌ शङ्करः । अहो सौन्दर्यं तस्य अलङ्कारस्य | अमावास्यायां चन्द्रस्य न कोऽपि भागः आकाशे दृश्यते । पुनः प्रतिपदः आरभ्य पूर्णिमापर्यन्तं क्रमेण वर्धते चन्द्रः । एताः चन्द्रस्य षोडश कलाः सृष्टिदेवतायाः रम्याणि भूषणानि भवन्ति ।

शशिना च निशा निशया च शशी
शशिना निशया च विभाति नभः ।
पयसा कमलं कमलेन पयः
पयसा कमलेन विभाति सरः ॥ १ ॥

---

शीतरश्मिः । ध्रूथिवी । प्रदक्षिणा । ज्योत्स्ना । प्रवाह: । स्वकीयः । परकीयः । रौप्यमयः । वतुलः । उदेति । परिश्रमति । विभाति । विलसति । क्षीयते ।

---

### प्रक्षनाः

    कदा उदेति चन्द्रः?
    रात्रौ चन्द्रः उदेति ।

    कीदृशः प्रकाशः चन्द्रस्य ?
    चन्द्रस्य प्रकाशः शीतलः वर्तते ।

    किमर्थं चन्द्रस्य प्रकाशः शीतलः ?
    चन्द्रस्य प्रकाशः परकीयः अतः शीतलः वर्तते ।

    कीदृशं बिम्बं चन्द्रस्य अष्टम्याम्‌ ?
    अष्टम्यां चन्द्रस्य आकारः अर्धतवर्तुलः भवति ।
    अष्टम्यां चन्द्रस्य बिम्बं अर्धतवर्तुलं ।

    कति कला: अस्य ?
    षोडश कलाः चन्द्रस्य वर्तन्ते ।

### पठनम्

    शीतरश्मिरुदये बहुशुभ्रः । रौप्यगोल इव भाति सुशोभः ॥ 
    बिम्बमस्य च तदा सुविशालम्‌ | शीतलाश्च किरणा विलसन्ति ॥ १ ॥ 
    उदेति सूर्यो गगने प्रभाते । चन्द्रोऽस्तमायाति तदैव नित्यम्‌ ॥ 
    कस्माद्‌ भवेद वैरमुभौ तु मित्रे । 
    भो बाल सर्वं कथयस्व तन्मे ॥ २ ॥ 
    उदेति चन्द्रो गगने निशायां । 
    सूर्योऽस्तमायाति तदैव नित्यम्‌ ॥ 
    वैरं द्वयोर्नेव च नैव चेदम्‌ । 
    विश्वं नियन्तुं श्रमयोर्विभागः ॥ ३ ॥

### वाक्यपूरणम्

( १ ) चन्द्रः **रात्रौ** उदेति ।  अस्य प्रकाशः **शीतलः** वर्तते ।

( २ ) चन्द्रस्य प्रकाशः **परकीयः** अतः  एव अयं **शीतलः** । सूर्यस्य प्रकाशः **स्वकीयः** अतः एव अयं **चण्डः** ।

( ३ ) चन्द्रः **सूर्यात्** प्रकाशं लभते ।

( ४ ) पृथवीं **परिभ्रमति** चन्द्रः **आकाशे** ।

( ५ ) **ज्योत्स्नया** प्रकाशितं भूतलं जनानां **चित्तम्‌** आह्लादयति।

( ६ ) भगवान् शौकरः स्वस्य **मस्तके** चन्द्रं **वहति** ।

( ७ ) प्रतिपदः **आरभ्य** पुनः **पूर्णिमा** पर्यन्तं चन्द्रः क्रमेण **वर्धते** ।

### अर्थनिर्णयः - समानार्थ शब्दान् कथयत

रविः-इन्दुः-रश्मिः-शशी-सूर्यः-किरणः-चन्द्रः-कर:-शीतरश्मिः-चण्डरश्मिः-भास्करः 

||||
|-|-|-|
|रविः | सूर्यः भास्करः चण्डरश्मिः | आदित्यः मार्ताण्डः भानुः दिवाकरः |
|इन्दुः | चन्द्रः शशी शीतरश्मिः | शशिः निशाकरः |
|रश्मिः| किरणः | तेजः विभाः
|करः | ??| |

## एकादशः पाठः - आकाशः

दिवा प्रकाशते सूर्यः । रात्रौ प्रकाशते चन्द्रः | सूर्य: चन्द्रः च परमेश्वरस्य द्वे नेत्रे स्तः । एताभ्यां नेत्राभ्यां परमेश्वरः पश्यति जनानां व्यवहारम्‌ । ये जनाः पुण्यम्‌ आचरन्ति ते प्रियाः भवन्ति परमेश्वरस्य । परं ये जनाः पापम्‌ आचरन्ति ते अप्रियाः भवन्ति तस्य । ये सदाचारेण प्रीणयन्ति परमेश्वरं ते अनुभवन्ति सुखम । परं ये दुराचारेण कोपयन्ति तं ते अनुभवन्ति दुःखम् ।

प्रथमः कुमारः--कुत्र प्रकाशते सूर्यः ?

दितीयः कुमार--आकाशे ।

प्र० कु०--कुत्र वा प्रकाशते चन्द्रः ?

द्वि० कु०--आकाशे एवं । अपि नाम अस्ति किंचित्‌ अन्यद्‌ आकाशे ?

भ्र० कु०--अस्ति एव ।

द्वि० कु०--किं तद्‌ ? कृपया कथय मे तद्‌ सर्वम् ।

प्र० कु०--पश्य एतद्‌ आलेख्यम् । किम इृदम्‌ ?

द्वि० कु०--अयं किल मेघः ।

प्र० कु०--अथ कीदृशः अस्य वर्ण ?

द्वि० कु०--श्यामः ।

प्र० कु०--कि यच्छति मेघः जनेभ्यः ?

द्वि० कु०--जलम्‌ ।

प्र० कु०--किम्‌ एतद्‌ ?

द्वि० कु०--इदम्‌ इन्द्रस्य धनुः ।

प्र० कु०--कीदृशी अस्य आकृतिः ?

द्वि० कु०--अर्धवर्तुला ।

प्र० कु०--कीदृशः अस्य वर्ण: ?

द्वि० कु०--चित्रितः। बहवः वर्णाः अत्र सन्ति | रक्तः पीतः नीलः हरितः कौसुस्म्भः पाटलः च ।

प्र० कु०--कथम्‌ उद्भवति एतद्‌ धनुः मेघे ?

द्वि० कु०--न जानामि खलु तद्‌ ।

प्र० कु०--एतद्‌ सूर्यस्य किरणानां सङ्कीर्णं प्रतिबिम्बं भवति ।

द्वि० कु०--अहो रूचिरं प्रतिबिम्बम्‌ । अहो रम्यम्‌ एतद्‌ घनुः ।

प्र० कु०--अन्यच्च । पश्य एताः तारकाः ।

द्वि० कु०--असंख्याः खलु एताः विद्यन्ते ।

प्र० कु०--एतासु कानिचिद् नक्षत्राणि अन्ये च सन्ति ग्रहाः ।

द्वि० कु०--अपि अस्ति किंचिद् अन्तरम् एतयोः ?

प्र० कु०--अथ किम्‌ । नक्षत्रस्य प्रकाशः स्वकीयः । ग्रहस्य तु परकीयः प्रकाशः ।

द्वि० कु०--स्पष्टम्‌ एतद् । एतदेव ननु सूर्यचन्द्रयोः अन्तरम्‌ ।

प्र० कु०--कथमिव शोभन्ते एतानि सर्वाणि नक्ष्त्राणि ?

द्वि० कु०--आकाशः एव कश्चित्‌ सागरः। तंत्र एतानि सर्वाणि मौक्तिकानि इव स्फुरन्ति ।

प्र० कु०--अथवा सृष्टिः एव काचित्‌ लता। तस्याः लतायाः एतानि सवर्णि कुसुमानि इव विकसन्ति ।

द्वि० कु०--अहो चतुरः विश्वस्य कर्ता। अहो रमणीया तस्य सृष्टिः । तं परमेश्वरं नमामः ।

---

भेघ: । चापः | प्रतिबिम्बम्‌। तारका। मौक्तिकम्‌ | प्रकाशते । स्फुरति । प्रीणयति। कोपयति ।

### प्रश्नाः 

    कति नेत्राणि ईश्वरस्य? 
    द्वे नेत्रे स्तः ईश्वरस्य ।

    के जनाः ईश्वरस्य प्रियाः ?
    ये जनाः पुण्यम् आचरन्ति ते ईश्वरस्य प्रियाः ्
    
    किम्‌ अन्यद् दृश्यते आकाशे ? 
    आकाशे असङ्ख्याः ताराः दृश्यन्ते ।
    
    कीदृशी इन्द्रचापस्य आकृतिः ?
    अर्धवर्तुला इन्द्रस्य धनुषः आकृतिः ।

    
    कति वर्णाः सन्ति अस्मिन्‌ इन्द्रचापे ? 
    षण्वर्णाः अस्मिन्‌ इन्द्रचापे सन्ति ।
    षड्वर्णाः अस्मिन्‌ इन्द्रचापे सन्ति । 
    
    कति ग्रहः ज्ञाताः जनैः ? 
    जनैः नवग्रहाः ज्ञाताः ।
    जनैः नवग्रहाः ज्ञातयन्ते ।

    
    किम्‌ अन्तरं ग्रहस्य नक्षत्रस्य च ?
    नक्षत्रस्य प्रकाशः स्वकीयः । ग्रहस्य तु परकीयः ।
    ग्रहाः भ्रमन्ति परं नक्षत्राणि स्थिराण्येव ।
    
### पठनम्‌

आकाशमार्गेण चरन्ति मेघाः । सिञ्चन्ति भामौ विपुलैः पयोभिः ॥ 
इन्द्रस्य चापो बहुवर्णयुक्तः।  संदृशयतेऽन्यत्र मरीचिजातः ॥ १॥ 
एकश्चन्द्रस्तमो हन्ति नक्षत्रैः किं प्रयोजनम्‌ । 
वरमेको गुणी पुत्रो निर्गुणानां शतेन किम् ॥ २॥

### वाक्यपूरणम् 



## द्वादशः घेनुः ।

एषा धेनुः । अस्याः चत्वारः पादाः द्वे शृङ्गे एकं लाङ्गूलं च अस्ति । अस्याः वत्सः अत्र तिष्ठति। धेनोः वर्णः श्वेतः । वत्सस्य वर्णः श्यामः । वत्सस्य अपि चत्वारः पादाः द्वे शृङ्गे एकं लाङ्गूलं च वर्तते । अयं प्रथमं पिबति दुग्धं धेनोः स्तनात्‌ । अनन्तरं गोपालः धेनुं दुग्धं दोग्धि। धेनोः पार्श्वे सः भूमौ उपविशति वामहस्ते च पात्रं धृत्वा दक्षिणहस्तेन तस्मिन्‌ पात्रे दुग्धं दोग्धि। अन्यद्‌ पात्रं भूमौ वर्तते गोपाल्स्य समीपे । अस्मिन्‌ पात्रे सः दुग्धं निक्षिपति  । ततः पुनरेकदा दुग्धं पिबति वत्सः । प्रभातकालः सन्ध्याकालः च द्वौ दोहनस्य कालौ । प्रतिदिनं द्विवारं गोपालः धेनुुं दोग्धि । अस्याः पुरतः कुण्डम्‌ अस्ति । ततञ्र किंचित्‌ खाय॑ स्थापयति गोपालः । तद्‌ सबे धेनुः भक्षयाति । ततः इयं बत्साय गोपालाय च वितरति दुग्धम्‌। प्रभाते अहं घेनोः दुग्धं पिबामि। तद्‌ अतीव मधुरं पथ्यं च वर्तते । आस्लेन मिश्रितं दुग्धं दधि भवति । गोपालस्य भारया दश्चि मश्नाति ।

## पञ्चादशः पाठः - अम्लानि द्राक्षाफलानि

एषः शृगालः कस्मिश्चिद् वने वसति । क्षुदितः सः इतंस्ततः भ्रमति । यतते च किञ्चित्‌ खाद्यं प्राप्तुम् । चिरेण सः कमपि द्राक्षामण्डपं पश्यति वदति च । 'अहो परं मे भाग्यम्‌ । मधुरम्‌ एतद् भोजनं प्राप्तम्‌ । सुपक्कानि खलु एतानि द्राक्षाफलानि दश्यन्ते । एतानि अधुना अहं पर्यातं भक्षयामि' इति।

एषः द्राक्षामण्डपः अत्युन्नतः वर्तेते। अत्र एषा द्राक्षालता बहु विस्तृता भवति । बहवः द्राक्षाफलपूगाः दोलायन्ते स्थाने स्थाने । ततः तान्‌ लब्घुं शृगालः मुखम्‌ उन्नतं करोति । तथापि एते उच्चाः द्राक्षाफलपूगाः दूरे एव वर्तन्ते । पुनः सः तिष्ठाति पश्चिमपादाभ्याम्‌ । तथापि न प्राप्नोति तान्‌ । आश्चर्यं भोः । उच्चाः एते द्राक्षाफलपूगाः । किं करोमि। कथं प्राप्नोमि तान्‌ । भवतु । अधुना अहं तान्‌ प्रति उत्पतामि । इति सः चिन्तयति । ततः च उत्पतति आवेगेन बहुवारम्‌ । तथापि न प्राप्नोति द्राक्षाफलपूगान्‌ । तेन अतीव श्रान्तः सः तत्र भूमौ उपविदशति । निराशया च खिन्नं भवति तस्य वदनम्‌ ।

पश्चात्‌ शृगालः उत्तिष्ठति अन्यत्र च गच्छति । किंचित्‌ दूरं गत्वा सः द्राक्षाफलपूगान्‌ पुनश्च पृष्ठतः निरूपयति वदति च। 'अम्लानि खलु एतानि द्राक्षाफलानि । न तानि भक्षयितुम्‌ इच्छामि' इति ।

अहो उत्साहः विनोदः च शृगालस्य ।

---

जम्बूकः। द्राक्षालता। द्राक्षाफलम्‌। उत्साहः। विनोदः । यतते। दोलायते। इच्छति । निरूपयति । उत्पतति ।

---

### प्रश्नाः

    किं प्राप्तुम् यतते अयं शृगालः ? 
    अयं शृगालः किञ्चित्‌ खाद्यं प्राप्तुम् यतते ।

    कि दृष्टं तेन ?
    तेन द्राक्षामण्डपः दृष्टः ।

    द्राक्षाफलपूगान् लब्धुं किं करोति शृगालः ?
    शृगालः तान् लब्धुं मुखम् उन्नतं करोति ।

    किमर्थं सः उत्पतति ? 
    द्राक्षाफलपूगान् प्राप्तुम् उत्पतति सः ।

    किमर्थं सा पृष्ठतः निरूपयति ? 
    द्राक्षाफलपूगान् दृष्टुं निरूपयति ।

    किं वदति सः जम्बूकः तदा ?
    द्राक्षाफलानि अम्लानि अतः तानि भक्षयितुम् न इच्छामि ।

### वाक्यपूरणम्‌

१ क्षुधितः जम्बूकः **भोजनं** प्रप्तुं भ्रमति ।

२ जम्बूकः एकं **द्राक्षाक्षेत्रं** प्रति गच्छति तत्र **द्राक्षाफलपूगान्** च पश्यति ।

३ इयं द्राक्षालता **द्राक्षान्** आच्छादयति ।

४ द्राक्षाफलपूगान्‌ प्राप्तुं जम्बूकः **तस्य ग्रीवम्** उन्नतं करोति वारंवारं  **दक्षिनपादाभ्यां उत्पतति** च ।

५ तदा तस्य वदनं **खिन्नं** भवति ।  **निराशः** सः गच्छति ।

## विंशः पाठः । भागीरथी ।

अहो पावनी भगवती भागीरथी । पुण्यं गङ्गायाः दर्शनं नामस्मरणमपि । किं पुनः अस्याः निर्मले जले स्नानम् । हिमालयाद्गङ्गादी प्रभवति । तदुद्गमस्थानमाच्छादितं सर्वतः हिमेन । प्रथमं पश्चिमां दिशां प्रति सा किचिदन्तरं वहति । तत्र तस्याः प्रवाहः अल्पः विद्यते । अनन्तरं दक्षिणां दिशमुद्दिश्य सा महता वेगेनावतरति हिमालयात्‌ । तत्र शुभ्रेभ्यः प्रस्तरेभ्यः तस्याः जलोघः पतति अधः शुम्रेषु प्रस्तरेषु । एतादृशाः बहवः प्रपाताः तत्र दृश्यन्ते । बहुरमणीयाः ते क्षिपान्ति जलस्य तुषारानितस्ततः कुर्वन्ति च महान्तं रवम् ।

अग्रे पूर्वां दिशं प्रति परिवर्तते गङ्गायाः प्रवाहः । तत्र समभूमिं सा प्राप्नोति बहूनि अन्यानि स्रोतांसि च तया सङ्गच्छन्ते । तस्मिन्‌ स्थले गड्गायाः पात्रमायतं भवति । जनाः तस्याः जलं कुल्याभिः क्षेत्राणि नयन्ति । अनेन प्रकारेण उभयतः प्रदेशान्‌ सा समृद्धान् करोति सस्यादिभिः। ग्रीष्मकाले अपि जलेन पूर्णमस्ति गड्गायाः पात्रम्‌। वाराणसी प्रयागः कान्यकुब्जमित्यादीनि समृद्धानि नगराणि अस्याः नद्याः तीरे वर्तन्ते । पवित्राणि एतानि क्षेत्राणि प्रतिवर्षमागच्छन्ति भारतीयाः । प्रसिद्धा यमुना नदी प्रयागे गङ्गया सङ्गच्छते ।

तत्र यमुनायाः नीलं जले गङ्गायाः च शुभ्रं जलं सम्मिलतः । बहुमनोहरः दृश्यते सः सङ्गमः । अनयोः प्रदेशे पुरा श्रीरामेण श्रीकृष्णेन च यद्‌ किमपि अलौकिकं चेष्टितं तत्सर्वं जनाः स्मरन्ति । अहो पावनं तस्य श्रवणं स्मरणं च । ततः शनैः शनैः तं तं॑ प्रदेश भागीरथी आक्रामति वङ्गदेशे च पुनः भवति दक्षिणवाहिनी । तत्र पूर्वसागरं सा प्राप्नोति । तद्‌ तस्याः मुखं शोभते बहुभीः प्रवाहैः । वङ्गदेशे गड़ायाः पात्रं बहु विततं गभीरं च वर्तते। तत्र सञ्चरन्ति अग्निनौकाः इतस्ततः। तत्साधनैः जनाः वाणिज्यं कुर्वन्ति । गङ्गायाः गभीरे जले वसन्ति मत्स्याः कूर्माः मकराः इति बहुविधाः प्राणिनः । 

    पिबन्ति नद्यः स्वयमेव नाम्भः । स्वयं न खादन्ति फलानि वृक्षाः ॥
    नादन्ति सस्यं खलु वारिवाहाः । परोपकाराय सतां विभूतयः ॥ १॥

    गड्गा पापं शशी तापं दैन्यं कल्पतरुस्तथा । 
    पापं तापं च दैन्यंं च हरति श्रीपतेः पदम् ॥ २॥

### प्रश्नाः

कस्मात् प्रभवति गङ्गा नदी ?
- **सर्वदा हिमाच्छिदात् हिमालयात् प्रभवति गङ्गा ।**

---

कानि अन्यानि गङ्गायाः नामानि?
- **जाह्नवी भगवती भागीरथी पावनी च अस्याः अन्यानि नामानि ।**

---

किमर्थं भागीरथी जान्हवी च इति सा प्रसिद्धा ?
- **भगीरथस्य तपात् सा अवतरिता अतः भागीरथी ।**
- **जह्नोः कर्णात् सा पनरुद्भुता इत्यनेन जाह्नवी ।**

---

कुत्र दृष्यते गङ्गायाः प्रतापः ?
- **हिमालये अवतरिते गङ्गायाः प्रतापः दृश्यते।**
- **यदा सा हिमालयात् अवतरति तदा गङ्गायाः प्रतापः दृश्यते ।**

---

कानि नगराणि भागीरथ्याः तीरेषु ?
- **कान्यकुब्जं वााराणसी प्रयागः पाटलीपुत्रनगरादीनि नगराणि भगवत्याः तीरे वर्तन्ते।**

---

कः देवः गङ्गां मस्तके वहति ?
- **गङ्गाधरः तं मस्तके त्रिपथगां ग्रीवे च नागं वहति।**


 


